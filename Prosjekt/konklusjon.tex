Denne rapporten har presentert en prototype på en automatisk koblingsagent som skal kunne benyttes i forbindelse med kobling av givere og mottakere på ``Gi bort dagen''. Det er identifisert muligheter en automatisk koblingsagent vil bidra med for ``Gi bort dagen'' og ``Good Stuff'', i tillegg til utvidede bruksområder for koblingsagenten. Disse bruksområdene utgjør potensielle forretningsmuligheter for ``Good Stuff'' i fremtiden.

Prototypen har vist at koblingsprosessen kan foregå på en enkel måte som også er brukervennlig. Det er ikke nødvendig med komplekse og tidkrevende koblingsalgortimer for å finne en god match, metoden med å benytte noen få kritiske parametere vil resultere i gode koblinger. Dette faktum indikerer at de økonomiske fordelene ved å implementere en fullstendig koblingsagent mest sannsynlig vil overgå kostnadene utviklingen vil medføre. Vi kan derfor konkludere med at en automatisk koblingsagent utgjør et stort potensiale for ``Gi bort dagen'' og ``Good Stuff''. 

Samfunnsnytten av dette prosjektet er forbundet med å gi flere vanskeligstilte muligheten til å få hjelp av ressurssterke bedrifter. Ved å implementere en automatisk koblingsagent blir det lettere for mottakere og givere å etablere koblinger seg imellom. I tillegg vil det bidra til at flere potensielle givere blir oppmerksomme på muligheten til å hjelpe slik at omfanget av prosjektet øker, og verden forhåpentligvis blir litt bedre. 
